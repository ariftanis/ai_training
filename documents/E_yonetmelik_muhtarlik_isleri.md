# MUHTARLIK İŞLERİ MÜDÜRLÜĞÜ HİZMET SORUMLULUK ALANLARI, YETKİLERİ VE HİZMETLERİ ÖZETİ

## I. MUHTARLIK İŞLERİ Müdürlüğü Hizmet Sorumluluk Alanları ve Görevler

### MUHTARLIK İŞLERİ Müdürlüğü Bilgi ve Talep Yönetimi

- MUHTARLIK İŞLERİ Müdürlüğü'nün görev alanına giren konularda alt yapı oluşturmak, veri girişlerini yapmak, raporları almak ve ilgili makamlara sunmak.
- İçişleri Bakanlığı tarafından Muhtar taleplerini takip etmek ve sonuçlandırmak üzere oluşturulan Muhtarlık Bilgi Sistemine (Sistem) kaydedilen başvuruların en geç 15 gün içerisinde cevaplanmasını sağlamak.
- Muhtarlıklardan Sistem üzerinden veya harici yollarla (telefon, elektronik posta, dilekçe vb.) gelen her türlü talep ve şikâyete dair, üçer aylık dönemler halinde rapor hazırlamak. Bu raporda toplam talep sayısı, olumlu ve olumsuz cevap sayısı ile yerine getirilemeyen taleplerin gerekçesi belirtilerek Belediye Başkanına ve ilgili Başkan Yardımcısına sunulur.
- Başkan Yardımcısı onayından sonra hazırlanan raporun sisteme girişlerini sağlamak.
- Sistem haricinde gelen talepleri uygun birime/kişilere yönlendirmek ve sonuçları MUHTARLIK İŞLERİ Müdürü'ne sunmak.

---

### MUHTARLIK İŞLERİ Müdürlüğü Muhtarlıklara yönelik Destek ve İhtiyaç Karşılama

- 5393 sayılı Belediye Kanununun 9. Maddesi uyarınca, mahalle ve muhtarlık ihtiyaçlarının karşılanması ve sorunlarının çözümü için bütçe imkânları ölçüsünde gerekli ayni yardım ve desteği sağlamak.
- Muhtarlık hizmet binalarına ait elektrik, su, doğalgaz, telefon, internet faturaları, kira, kargo ve posta giderleri ile mal, hizmet ve yapım işlerinin (boya, sarf malzemeleri, mobilya, temizlik, kırtasiye, taşıma işleri, araç temini, bakım, onarım, yapım işleri vb.) ihtiyaçlarını karşılamak.
- Muhtarlık hizmetlerinde kullanıldığı muhtarlar tarafından beyan edilen tüm mal, hizmet, yapım işleri ve fatura giderlerini (araç kiralama, akaryakıt, taşıma giderleri vb.) karşılamak.
- Mahallelerin ihtiyaçları doğrultusunda muhtarlarla birlikte ortak projeler yapmak, muhtarlardan gelecek talepleri değerlendirmek ve uygun görülen yardımları sağlamak.
- Yasal düzenlemelerin izin verdiği takdirde nakdi yardımları yapmak ve yasaların verdiği diğer yetki, sorumluluk ve görevleri yerine getirmek.

---

### MUHTARLIK İŞLERİ Müdürlüğü Din Hizmetleri ve Cenaze İşleri Hizmetleri  
*(Din Hizmeti ve Cenaze İşleri Şefliği Sorumluluğunda)*

#### a) Taziye Hizmet Birimi

- İlçe sınırları içerisinde gerçekleşen vefat durumlarını zaman geçirmeden MUHTARLIK İŞLERİ Müdürlüğü'ne ve Başkanlığa bildirmek.
- Belediyeyi temsilen cenaze namazına katılıp, cenaze yakınlarına Belediye Başkanı adına başsağlığı dileklerini iletmek.
- Cenaze yakını vatandaşlara psikolojik destek (Psikolog) ve manevi destek (Din Görevlisi) sağlamak.
- Uygun görülmesi halinde, talep ve ihtiyaca yönelik olarak cenaze nakil işlemlerini (ilçe dışı, il dışı) Belediyemiz adına organize etmek.

#### b) Din Hizmeti Birimi

- İlçe sınırları içerisindeki Camii İmam-Hatipleri, Kur’an Kursu Öğreticileri, Cemevi sorumluları ve Dernek başkanları ile toplantılar organize etmek.
- İlçe sınırları içerisindeki Camii, Kur’an Kursu ve Cem Evlerinin hizmetler, bakım-onarım ve temizlik gibi talep ve şikayetlerini ilgili yerlere iletmek ve takibini yapmak.
- Camilerde vakit öncesi veya sonrası cemaatle bütünleşmeye yönelik, sohbet ortamlarının oluşmasını sağlayacak ikram vb. organizasyonlar gerçekleştirmek.
- Önemli gün ve gecelerde (Kandil geceleri, Dini Bayramlar, Milli Bayramlar vb.) günün anlam ve önemini anlatan, toplumsal milli ve manevi değerlere yönelik organizasyonlar (Program, Seminer, Gezi vb.) gerçekleştirmek.
- Ramazan Ayı süresince iftar-sahur etkinlikleri düzenlemek ve Din Görevlisi veya Manevi Şahsiyetleri vatandaşlarla bir araya getirecek organizasyonlar gerçekleştirmek.
- Hac İbadetini İfa edecek vatandaşlar için uğurlama ve karşılama programları düzenlemek.
- Şehit ve Gazi ailelerine yönelik Mevlit Programları düzenlemek.
- Din görevlilerinin mesleki motivasyonlarını artırıcı çalışmalar yapmak.

---

### MUHTARLIK İŞLERİ Müdürlüğü İdari ve İhale İşlemleri

- MUHTARLIK İŞLERİ Müdürlüğü'nün görev alanıyla ilgili ihale konusu iş ve işlemlerin kanun, tüzük ve yönetmelikler çerçevesinde yapılmasını sağlamak.
- MUHTARLIK İŞLERİ Müdürlüğü ile ilgili mal ve hizmet alımı şartnamelerinin oluşturulmasını sağlamak.
- Mal ve hizmet alımlarıyla ilgili gerekli onayları alarak, Belediye Satın Alma ve İhale Bürosuna gönderilmesini sağlamak.
